Title: কোথায় গেল ভালবাসা?
Date: 2008-08-23 16:08
Author: Ratul
Tags: poems
Slug: কোথায়-গেল-ভালবাসা

*\*\* সুরটা যেন হারিয়ে গিয়েছিল কয়দিন পর :'( তাই আর লেখা হয় নি!*

আজকালকার দিনে ভালবাসাটাকে দেখাই যায় না যেন।

কোথায় গিয়ে যে বসে থাকে, কে জানে। আমি অবশ্য

কবি-সাহিত্যিক বা তেমন কিছু না, তাই খুঁজেও

দেখিনি তেমন করে। কিন্তু গেলটা কই, ভালবাসা?

রফিক সাহেব। বন্ধু মানুষ, কবির মত সারাক্ষণই তার

উড়ু উড়ু ভাব। কবিতার বই, ছাপানো হয়েছিল হয়তবা

দু' একটা, তাই গিয়ে জিজ্ঞেশ করলাম; ভালবাসার

খবর। জানতে চাইলাম, 'কই গেল ভাই; ভালবাসাটা?'

রফিক সাহেব; সারাখণই তো কবিতা গুড়ু গুড়ু কনে মনে,

দুলে দুলে বলে উঠলেন,'ভাল নাইরে ভাই, ভাল নাই,

কিছুই আর ভাল নাই, সেই ফজলি আমও নাই,

সেই ভালবাসাও নাই।' আমি তো আর কবি না, দু' এক

লাইন লিখতাম হয়ত কখনো কখনো, তাই কথাটা বুঝলাম না।

গেলাম শাহানা আপার কাছে। আপার যা হন্তদন্ত

অবস্থা তখন, তখন আবার মনে আমার কবি কবি

ভাব, তাই সুর করে বললাম,'কোথা যাস আপারে,

লোন এত খেপারে?' তখন মনমরা হয়ে আমার

খালাত বোন শাহানা আপা বললেন,'ভাইরে, কোথা

পাই ভাল-বাসা, ভালবাসাটাও যেন কোথাও নাই রে!'

আহা রে, 'ভালবাসা নাই রে!' বেচারি শাহানা আপা,

ভালবাসা আর ভাল-বাসার খোঁজে দিশেহারা,

আপার জন্য চাইলে খুঁজে দিতে পারি ভাল-বাসা,

কিন্তু যাকে আমি খুঁজছি, সেই ভালবাসাকে কোথা পাই!

দিন যায় আর আসে, আমি অফিস যাই আর

আসি; একদিন ধরলাম এক রিকশাঅলাকে,'ভাই,

দেখেছেন কোথাও, ভালবাসাটারে?' মুখখানি

করুণ করে রিকশাঅলা বলল,'বাই, বউ ব'লে

আর  আইত না, সাত বছরের পোয়াডা আর চাইর

বছরের মাইয়াডারেও গেছে লইয়া, তাই ভাইরে;

ভালবাসা আমার লাইগা কোনহানে নাইরে!'

আহারে, সৃষ্টির আদিমতম চাওয়া, ভালবাসা,

কোথাও নাই, কিন্তু ভালবাসা যে আমার চাই,

কোথা তারে পাই?

...   ...   ...   ...

*\* শেষ হইয়াও হইল না শেষ!*

বুধবার

৮ ভাদ্র, ১৪১৫

২৩ আগস্ট, ২০০৮
