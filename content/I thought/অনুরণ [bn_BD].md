Title: আমার অনুরণিত হওয়া দরকার
Date: 2009-10-17 01:20
Authors: Ratul
Tags: poems
Slug: অনুরণ

আমার অনুরণিত হওয়া দরকার।  
এই যে  আমার চারপাশের স্তব্দ-নিস্তব্ধ-আবদ্ধ জগত,  
এতে থেকে আসলে কী হয়? আমার আর ভাল্লাগে না।  
আমার ভাল করে নাড়া খাওয়া দরকার,  
দরকার এমন কিছু যা আমাকে ভাল করে নাড়া দেবে;  
আমাকে স্থির-স্থবির-স্থিত করবে, আমাকে ভাবাবে।  
হয়তো সেটা ভালবাসা, হয়তো সেটা মৃত্যু, হয়তো  
ভাল ভাবে ধরা খাওয়া, নইলে নাড়া খাব কী করে?  

আমার অনুরণিত হওয়া দরকার।  
আমার চারপাশের সব বালু মেশানো পানির থিতানো তলানি  
হয়ে গেছে; তরঙ্গহীন-নিস্তরঙ্গ, নিরব-নিশ্চুপ, নিস্তরঙ্গ-তরঙ্গহীন।  
তাই আমি বলছি কি; আমার নাড়া খেতে হবে ভাল করে।  
না হলে হবে না; হয়তো ভালবাসা, নাহয় মৃত্যু।  
