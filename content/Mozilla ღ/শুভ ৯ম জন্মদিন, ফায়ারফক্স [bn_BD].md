Title: শুভ নবম জন্মদিন প্রিয় ফায়ারফক্স!
Date: 2013-11-09 02:09
Tags: Mozilla
Slug: শুভ-৯ম-জন্মদিন-ফায়ারফক্স
Authors: Ratul
Summary: আজ ৯ নভেম্বরে সারা পৃথিবীর মোজিলিয়ানদের কমিউনিটির সাথে ফায়ারফক্সের সুবর্ণ নবম জন্মদিন উদযাপন
করতে আমরা অধীর। এই উদযাপনের অংশ হিসেবে আমরা বিগত বছরগুলোয় ওয়েবকে যেসব উপহার দিতে পেরেছি সেগুলো তুলে ধরতে চাই।

[মূল](https://blog.mozilla.org/blog/2013/11/07/happy-ninth-birthday-firefox/) লেখা থেকে কিয়দাংশ পরিবর্তিত।

এমন একটি ব্রাউজার যা হবে অবাক করা দ্রুত গতির, নিরাপদ ও মজার, এবং একই সাথে অনলাইনে মুক্ত-চর্চা, নতুনত্ব এবং সুযোগ তৈরি করাকে তুলে ধরবে- এমনই ভাবনা থেকে মোজিলা আজ(৭ নভেম্বর, ২০১৩) থেকে প্রায় নয় বছর আগে ফায়ারফক্স ব্রাউজার সৃষ্টি করে। ফায়ারফক্স প্রকাশ করার পর এই নয় বছরে আমরা ওয়েবকে এ যুগের সবচেয়ে মূল্যবান জনসম্পদে পরিণত করেছি এবং আকার দিয়েছি।

আজ ৯ নভেম্বরে সারা পৃথিবীর মোজিলিয়ানদের কমিউনিটির সাথে ফায়ারফক্সের সুবর্ণ নবম জন্মদিন উদযাপন করতে আমরা অধীর। এই উদযাপনের অংশ হিসেবে আমরা বিগত বছরগুলোয় ওয়েবকে যেসব উপহার দিতে পেরেছি সেগুলো তুলে ধরতে চাই।

![শুভ জন্মদিন ফায়ারফক্স!](../images/HBDFx.png)

**মোবাইলে ফায়ারফক্স**: ফায়ারফক্স সবসময়ই ওয়েবের ওপর উল্লেখযোগ্য প্রভাব ফেলে এসেছে এবং আমরা সম্প্রতি ফায়ারফক্সকে শুধু উইন্ডোজ, ম্যাক এবং লিনাক্সের জন্যই না বরং অ্যানড্রয়েড ফোন এবং ট্যাবলেটগুলোয় সাপোর্ট বর্ধিত করেছি। আগের তুলনায় প্রতিদিনই আরও অনেক মানুষ মোবাইল ডিভাইসগুলো দিয়ে ওয়েবে প্রবেশ করছে, তাই অ্যান্ড্রয়েডের জন্য আমাদের ফায়ারফক্স ব্রাউজার বরাবরের মত বিস্ময়কর ব্রাউজ করার অভিজ্ঞতা প্রদান করছে চলেছে। ফলস্রুতিতে গুগল প্লে স্টোরে এটি ৪.৫ তারকা পায় এবং কয়েক লাখের-ও বেশিবার ডাউনলোড হয়।

**ফায়ারফক্স পরিবার বড় করে তোলা**: [ফায়ারফক্স ওএস স্মার্টফোনের এর জন্ম এবং সর্বপ্রথম প্রকাশে](https://blog.mozilla.org/blog/2013/07/01/mozilla-and-partners-prepare-to-launch-first-firefox-os-smartphones/)র মাধ্যমে আমরা এ বছর ফায়ারফক্স পরিবারকে আরেকটু বড় করে তুলেছি- সম্পূর্ণই মুক্ত ওয়েব প্রযুক্তিগুলোর ওপর ভিত্তি করে তৈরি এসব ডিভাইস। আজ পর্যন্ত [ন’টি দেশে ফায়ারফক্স ওএস প্রকাশিত হয়েছে](https://blog.mozilla.org/blog/2013/10/31/telefonica-launches-firefox-os-smartphones-in-mexico-peru-and-uruguay/) এবং আমাদের মার্কেটপ্লেসে হাজারো অ্যাপস রয়েছে।

**গতিশীল**: ফায়ারফক্স আগের যে কোন সময় থেকে এখন আরও গতিশীল। গত বছরের ক্রাকেন(Kraken) ফলাফলকে আমরা ৭৪% ছাড়িয়ে গিয়েছি, এবং অকটেন(Octane)-এ আমরা ৮৮% বেশি গতিশীল। জাভাস্ক্রিপ্টের উন্নতি ও asm.js নামে নতুন প্রযুক্তির কারণে এখন ওয়েব অ্যাপ এবং গেমগুলো ২৫% দ্রুততর। এবং, প্রথমবার চালুর সময়, পৃষ্ঠা লোড হবার সংখ্যা এবং নির্ভরযোগ্যতার কারণে সম্প্রতি টম’স হার্ডওয়্যার(Tom’s Hardware) ফায়ারফক্সকে "[গতির নতুন রাজা](http://www.tomshardware.com/reviews/chrome-27-firefox-21-opera-next,3534-12.html)" হিসেবে ভূষিত করেছে এবং ওয়েব ব্রাউজার গ্রান্ড প্রী’র(Web Browser Grand Prix) বিজয়ীতা ঘোষণা করেছে।

**সামাজিক**: দ্রুত এবং সহজে আপনার বন্ধু এবং পরিবারের সাথে আপনি যাতে সংযুক্ত হতে পারেন সেজন্য ফায়ারফক্সে সরাসরি সোশাল সাইট ও সার্ভিসগুলো ইন্টিগ্রেট করা নিয়ে কাজ করছি আমরা। প্রথম সোশাল ইন্টিগ্রেশন সঙ্গী হিসেবে গত বছর [ফেসবুককে সাথে নিয়ে](https://blog.mozilla.org/blog/2012/12/03/firefox-gets-social-w-facebook/) আমরা প্রকাশ করেছি। তার পরপরই Cliqz ও Mixi-ও সংযুক্ত করা হয় এবং আপনার ব্রাউজিং অভিজ্ঞতাকে আরও সামাজিক, পরিবর্তনযোগ্য এবং ব্যক্তিগত করতে আরও সোশাল সাইট, সার্ভিস ও অ্যাপ নিয়ে কাজ চলছে।

**ব্যক্তিগত**: আমরা গর্বিত যে Ponemon Institute-র ২০১২ সালের একটি [সমীক্ষার](http://www.ponemon.org/local/upload/file/2012%20MTC%20Report%20FINAL.pdf) ফল অনুসারে আমরা প্রাইভেসি বা [ব্যক্তিস্বাধীণতার জন্য সবচেয়ে বিশ্বাসযোগ্য কোম্পানি](https://blog.mozilla.org/blog/2013/01/28/privacy-day-2013/)। মাত্র ক’দিন আগেই আমরা [লাইটবিম](https://blog.mozilla.org/blog/2013/10/25/lightbeam-for-firefox-privacy-education-for-users-open-data-for-publishers/) ফায়ারফক্স অ্যাড-অন প্রকাশ করেছি যা ওয়েবে প্রথম এবং তৃতীয় পক্ষ(third party) কোম্পানিগুলোর সাথে মানুষের ইন্টারঅ্যাকশনকে তুলে ধরে।

**নিরাপদ**: আপনি যেখানেই ওয়েব সার্ফ করেন না কেন আপনাকে নিরাপদ রাখতে ফায়ারফক্সের সাথে [মিশ্র কন্টেন্ট ব্লকার](https://blog.mozilla.org/tanvi/2013/04/10/mixed-content-blocking-enabled-in-firefox-23/) দিয়ে দিয়েছি আমরা। [ক্লিক করলেই চলবে](https://blog.mozilla.org/futurereleases/2013/09/24/plugin-activation-in-firefox/)-এমন প্লাগিন ফায়ারফক্সের অন্তর্ভূক্ত। কোন কোন সাইট এসব প্লাগিন ব্যবহার করতে পারবে তার সিদ্ধান্ত আপনাকেই নিতে দেয়ার মাধ্যমে ফায়ারফক্স আপনাকে রক্ষা করতে সহায়তা করবে এবং আপনার ব্রাউজারকে স্বচ্ছন্দে চলতে দিবে।

**সেরা ডেভেলপার টুল**: ডেস্কটপ ও মোবাইলে HTML, CSS এবং Javascript এডিট ও ডিবাগ করতে ওয়েব ডেভেলপারদের জন্য [এক সেট শক্তিশালী টুলস](https://developer.mozilla.org/en-US/docs/Tools) হল ফায়ারফক্সের গর্বের কারণ। এগুলোর মধ্যে উল্লেখযোগ্য হল: [অ্যাপ ম্যানেজার](https://hacks.mozilla.org/2013/10/introducing-the-firefox-os-app-manager/); [রেস্পনসিভ ডিজাইন ভিউ](https://developer.mozilla.org/en-US/docs/Tools/Responsive_Design_View), [নেটওয়ার্ক মনিটর](https://hacks.mozilla.org/2013/06/network-monitor-now-in-firefox-beta/); [পেজ ইন্সপেক্টর](https://developer.mozilla.org/en-US/docs/Tools/Page_Inspector); এবং [জাভাস্ক্রিপ্ট ডিবাগার](https://developer.mozilla.org/docs/Tools/Debugger)।

**ওয়েবআরটিসি**: কোন থার্ড-পার্টি সফটয়্যার বা প্লাগিন ছাড়াই ওয়েব [রিয়াল টাইম কমিউনিকেশনসে](https://blog.mozilla.org/blog/2013/06/25/firefox-delivers-3d-gaming-video-calls-and-file-sharing-to-the-web/)র মাধ্যমে ফায়ারফক্স ব্রাউজারের ভেতর থেকেই ভিডিও কল এবং ফাইল-শেয়ারিংয়ের সুযোগ করে দেয়।

**ওয়েব গেমিংয়ে নতুনত্ব**: ওয়েব যে সত্যিকার অর্থেই একটি ডেভেলপমেন্ট প্লাটফর্ম সেটা প্রমাণ করতে পুরো গত বছর আমাদের ডেভেলপার এবং ইঞ্জিনিয়াররা ওয়েবকে [হাই এন্ড গেম ডেভেলপমেন্ট প্লাটফর্ম](https://blog.mozilla.org/blog/2013/03/27/mozilla-is-unlocking-the-power-of-the-web-as-a-platform-for-gaming/) বানাতে নিরলশ পরিশ্রম করে গিয়েছেন। [asm.js](https://blog.mozilla.org/mbest/2013/06/25/asm-js-its-really-fast-backwards-compatible-and-now-in-the-release-version-of-firefox/) নামে জাভাস্ক্রিপ্টের শক্তিশালী একটি সাবসেট তৈরি করেছি আমরা যা ডেভেলপারদের সরাসরি ওয়েবেই হাই-ইন্টেনসিটি সমৃদ্ধ অ্যাপ্লিকেশন যেমন গেম নির্মাণ করার সুযোগ করে দেয়। ফায়ারফক্সে [ওয়েব অডিও এপিআই](https://blog.mozilla.org/blog/2013/10/29/listen-up-web-audio-api-now-in-firefox-completes-web-as-a-platform-for-gaming/) যুক্ত করার মাধ্যমে ওয়েবকে গেমিংয়ের জন্য বিস্ময়কর একটি প্লাটফর্মে পরিণত করা হয়।

আপডেট করা ব্রাউজার ইন্টারফেস এবং উইন্ডোজ ৮ এর জন্য বিশেষায়িত ফায়ারফক্স ব্রাউজার-সহ শীঘ্রই কিছু উদ্দীপক জিনিশ নিয়ে আসছি আমরা। পরের বছর ওয়েবে আর কি কি নতুন প্রযুক্তির উদ্ভব হবে সেটা দেখতে আমরা অধীর হয়ে আছি! টুইটারে আপনার সবচেয়ে প্রিয় ফায়ারফক্স-স্মৃতি শেয়ার করুন বা পুরো সপ্তাহ ফায়ারফক্সকে আলোচিত করুন [#HappyBirthdayFirefox] হ্যাশট্যাগ দিয়ে।

_বসুন্ধরা আবাসিক এলাকার মোজিলিয়ানরা [কেক কেটে উজ্জাপন](http://ronycrony.wordpress.com/2013/11/11/%E0%A6%AC%E0%A6%B8%E0%A7%81%E0%A6%A8%E0%A7%8D%E0%A6%A7%E0%A6%B0%E0%A6%BE-%E0%A6%AE%E0%A6%9C%E0%A6%BF%E0%A6%B2%E0%A6%BF%E0%A7%9F%E0%A6%BE%E0%A6%A8-%E0%A6%A6%E0%A7%87%E0%A6%B0-%E0%A6%AE%E0%A6%9C/) করেছেন ফায়ারফক্সের নবম জন্মদিন_ :D
